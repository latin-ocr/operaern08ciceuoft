274 PHILIPPICA V. CAP. 8.

sic enim statuerat. Cum autem semel gladium soe·-
lere imbuisset, nulla res ei finem caedendi, nisi defa-
tigatio et satietas, attulisset. Etenim aderat L. frater,
gladiator Asiaticus, qui mirmillo Mylasis depugna·
rat: sanguinem nostrum sitiebat, suum in illa gla-
diatoria pugna multum profuderat. Hic pecunias
nostras aestimabat; possessiones notabat et urbanas
et rusticas: hujus mendicitas, aviditate conjuncta,
in fortunas nostras imminebat: dividebat agros, qui-
bus et quos volebat: nullus aditus erat privato, nulla
aequitatis deprecatio. Tantum quisque habebat pos-
sessor, quantum reliquerat divisor Antonius. Quae
quamquam, si leges irritas feceritis, rata esse non
possunt3 tamen separatim suo nomine notanda oen-
55ος judicandumque, nuHos septemviros fuisse; ni-
hil placere ratum esse, quod ab iis actum dicere-
tur.

VIII. Illarcum vero Antonium, quis est, qui
civem possit judicare potius, quam teterrimum et
crudelissimum hostem, qui, pro aede Castoris sedens,
audiente populo Romano, dixerit, nisi victorem, vic-
turum neminem ? Num putatis, patres conscripti,
dixisse eum minacius, quam facturum fuisse ? Quid
vero, quod in concione dicere ausus ffit, se, cum ma-
gistratu abisset, ad Urbem futurum cum exercitu3
introiturum, quotiescumque vellet? Quid erat aliud,
nisi denuntiare populo Romano servitutem ? Quod
autem ejus iter Brundisium? quae festinatio ‚⁹ quae
spes, nisi ut ad. Urbem, vel in Urbem potius, exer-
citum maximum adduceret ‘t' Qui autem delectus
centurionum? quae effrenatio impotentis animi ?
Cum ejus promissis legiones fortissimae reclamassent,
domum ad se venire jussit centuriones, quos bene de
republica sentire cognoverat: eosque, ante pedes
suos, uxorisque suae, quam secum gravis imperator
ad exercitum duxerat, jugulari coe‘git. Quo animo
hunc futurum fuisse censetis in nos, quos oderat, cum
in eos, quos nunquam viderat, tam crudelis fuisset Ρ

