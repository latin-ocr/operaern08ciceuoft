ORATIO LIII.

IN Μ. ANTONIUM

Philippica Undecima.

qa».-

ARGUMENTUM.

OBTINENTE Asiam provinciam C. Trebonio, de-
cretam a senatu post Caesaris interitum3 Dolabella,
in Syriam, Antonii sibi lege traditam, proficiscens
cum Trebonio familiarissime collocutus, eumque
summae benevolentiae simulatione complexus, incau-
tum Smyrnae oppressit atque interfecit; et Asiam
universam occupavit. Hoc nuntio Romam perlato,
senatus hostem Dolabellam judicavit, belloque per-
sequendum censuit. sed, cum ejus belli cura, non
satis constaret, cui mandanda videretur, cum alii ali-
ter sentirent3 Cicero, deplorata prius Trebonii morte,
imperatorem omnino C. Cassium, qui Dolabellam
terra marique persequeretur, esse deligendum censuit.
In quam sententiam ut senatus· consultum esse factum
existimemus, his Velleii verbis adduci possumus:
“ Bruto Cassioque provinciae, quas jam ipsi sine se-
natas-consulto occupaverant, decretae.”

