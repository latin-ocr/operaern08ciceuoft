IN PISONEM. CAP. 28. 57

cus, infamia, turpitudo, verba sunt atque ineptiae.
Sed de hoc non dubito: non audebit accedere ad lu-
dos. Convixdum publicum non dignitatis gratia in-
ibit, (nisi forte ut cum P. Clodio, hoc est, cum amori-
bus suis, coenet) sed plane animi sui causa.

Ludos nobis idiotis relinquet: solet enim, in dis-
putationibus suis, oculorum et aurium delectationi
abdominis voluptates anteferre. Nam, quod vobis iste
tantummodo improbus, crudelis olim furunculus,
nunc vero etiam rapax, quod sordidus, quod contu-
max, quod superbus, quod fallax, quod perfidiosus,
quod impudens, quod audax esse videatur ς nihil sci-
tote esse luxuriosius, nihil libidinosius, nihil poste-
rius, nihil nequius. Luxuriam autem in isto nolite
hanc cogitare. Est enim quaedam, quamquam omnis
est vitiosa atque turpis, tamen ingenuo ac libero
dignior. Nihil apud hunc lautum, nihil elegans, nihil
exquisitum ι laudabo inimicum: ne magnopere qui-
dem quidquam, praeter libidines, sumtuosum. To-
reuma nullum: maximi calices, et hi, ne contemnere
suos videatur, Placentini: exstructa mensa, non con-
chyliis aut piscibus, sed multa carne subrancida.
Servi sordidati ministrant, nonnulli etiam senes:
idem coquus, idem atriensis : pistor domi nullus,
nulla cella: panis et vinum a propola atque de cupa:
Graeci stipati, quini in lectulis, saepe plures ; ipse so-
lus, [bibiturus, quae eodem de dolio ministrentur.]
Ubi galli cantum audivit, avum suum revixisse pu-
tat: mensam tolli jubet.

XXVIII. Dicet aliquis, Unde tibi haec nota sunt?
Non (mehercule) contumeliae causa describam quem-
quam, praesertim ingeniosum hominem atque erudi-
tum, cui generi esse ego iratus, ne, si cupiam qui-
dem, possum. Est quidam Graecus, qui cum isto vi-
vit, homo, vere ut dicam, (sic enim cognovi) humanus,
sed tamdiu, quamdiu cum aliis est, aut ipse secum.
Is cum istum adolescentem, jam tum cum hac Diis
irata fronte, vidisset, non fugit ejus amicitiam, cum

