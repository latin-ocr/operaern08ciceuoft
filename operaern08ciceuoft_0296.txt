282 PHILIPPICA V. CAP. 164

Cnaei filius, Magnus, hujus ordinis auctoritate ab
armis discesserit, et a Μ. Lepido, imperatore, pon-
tifice maximo, summa senatus populique Romani
voluntate, civitati restitutus sit, · senatum populum-
que Romanum, pro maximis plurimisque m rempu-
blicam M. Lepidi meritis, magnam Spem· in ejus
virtute, auctoritate, felicitate, reponere otii, pacis,-
concordiae, libertatis3 ejusque in rempublicam me-
ritorum senatum populumque Romanum memorem
fore, eique statuam equestrem inauratam in Rostris,
aut quo alio loco in foro velit, ex hujus ordinis senz-
tentia, statui placere.'’ Qui honos, patres conscripti,
mihi maximus videtur, primum, quia justus est:
non enim solum datur propter spem temporum reli-
quorum, sed pro amplissimis meritis redditur: nec
vero cuiquam possumus commemorare hunc honorem
a senatu tributum judicio senatus soluto et libero.

XVI. Venio ad C. Caesarem, patres conscripti,
qui nisi fuisset, quis nostrum ffise potuisset ’Β Advo-
labat ad Urbem a Brundisio homo impotentissimus,
ardens odio, animo hostili in omnes bonos, cum ex-
ercitu, Antonius. Quid huj us audaciae et sceleri po-
terat opponi ? Nondum ullos duces habebamus, non
copias : nullum erat eonsilium publicum, nulla liber-
tas: dandae cervices erant crudelitati nefariae: fu-
gam quaerebamus omnes, quae ipsa exitum non ha,
bebat.

Quis tum nobis, quis populo Romano, obtulit
hunc divinum adolescentem Deus, qui, cum omnia
ad perniciem nostram pestifero illi civi paterent, sub-
ito, praeter spem omnium, exortus, prius confecit
exercitum, quem furori M. Antonii opponeret, quam
quisquam hoc eum cogitare suspicaretur. Magni ho-
nores habiti Cn. Pompeio, cum esset adolescens; et
quidem jure: subvenit enim reipublicae; sed aetate
multo robustior, et militum ducem quaerentium stu-
dio paratior, et in alio genere belli. Non enim om-

