170 PRO DEIOTARo. CAP. ὃ.

Caesat, hominis probitas, noti mores, nota constantia.
Cui porro, qui modo populi Romani nomen audivit,
Deiotari integritas, gravitas, virtus, fides, non audita
est? Quod igitur facinus nec in hominem impruden-
tem cadere posset propter metum praesentis exitii, nec
in facinorosum, nisi esset idem amentissimus, id vos
et a viro optimc, et ab homine minime stulto, cogita-
tum esse confingitis.

At quam non modo non credibiliter, sed ne su-
spiciose quidem! Cum, lnquit, in castellum Luceium
venisses, et domum regis, hospitis tui, divertisses, lo-
cus erat quidam, in quo erant ea composita, quibus
rex te munerare constituerat. Huc te ebalneo, prius-
quam accumberes, ducere volebat. Erant enim armati,
qui te interficerent, in eo ipso loco collocati. En cri-
men, en causa, eur regem fugitivus, dominum servus,
accuset. Ego, (mehercule) Cai Caesar, initio, cum est
ad me ista 031183 delata, Phidippum medicum, ser-
vum regium, qui cum legatis missus esset, ab isto
adolescente esse corruptum, hac suspicione sum per-
cussus: medicum indicem subornabit: finget vide-
licet aliquod crimen veneni. Etsi a veritate longe, ta-
men a consuetudine criminandi non multum, res ab·
horrebat.

Quid ait medicus? 1111111 de veneno. At id fieri
potuit, primo, occultius m potione, vel 111 cibo: deinde,
etiam impunius fit, quod, cum est factum, negari
potest, Si palam te interemisset, omnium in se gen-
tium non solum odia, sed etiam arma, convertisset:
si veneno ς J ovis iuius quidem hospitalis numen nun-
quam celare potuisset, · hominm fortasse celavisset.
Quod igitur et occultius conari, et efficere cautius, po-
tuit; id tibi, et medico callido, et servo (ut putabat)
fideli, non crediditg de armis, de ferro, de 1118111118,
celare te noluit ? At quam festive crimen contexitur!
Tua te, inquit, eadem, quae semper, fortuna servavit· ‚
negavisti tum te inspicere velle.

