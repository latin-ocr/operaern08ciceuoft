360 PHILIPPICA XII. CAP. 5.

pugnatorem patriae, reliquit Antonium ε pudet opti-
mi exercitus, qui conjunctus est ex duobus3 qui jam
lustratus, qui profectus ad Mutinam est: qui si pa-
cis, id est, timoris nostri, nomen audiverit, ut non re-
ferat pedem, insistet certe. Quid enim, revocante et
receptui canente senatu, properet dimicare Ρ

IV. Quid autem hoc injustius, quam nos, inscien-
tibus iis qui bellum gerunt, de pace decernere? nec
solum inscientibus, sed etiam invitis Ρ An vos A. Hir-
tium, praeclarissimum consulem, C. Caesarem, Deo-
rum beneficio natum ad haec tempora, quorum epi-
stolas, spem victoriae declarantes, in manu teneo, pa-
cem velle censetis? Vincere illi expetunt: pacisque
dulcissimum et pulcherrimum nomen, non pactione,
sed victoria, concupierunt. Quid? Galliam quo tan-
dem animo hanc rem audituram putatis? Illa enim
hujus belli propulsandi, administrandissustinendi,
principatum tenet. Gallia, D. Bruti nutum ipsum (ne
dicam, imperium) secuta, armis, viris, pecunia, belli
principia firmavit: eadem crudelitati M. Antonii
suum totum corpus objecit: exhauritur, vastatur,
uritur: omnffi aequo animo belli patitur injurias,
dummodo repellat periculum servitutis. Et, ut omit-
tam reliquas partes Galliae, (nam sunt omnes paroe)
Patavini alios excluserunt, alios ejecerunt, missos ab
Antonio: pecunia, militibus, et (quod maxime de-
erat) armis, nostros duces adj uverunt. Fecerunt idem
reliqui, qui quondam'in eadem causa erant, et, prop-
ter multorum annorum injurias, alienati a senatu pu·
tabantur. Quos minime mirum est, communicata cum
his republica, fideles esse, qui, etiam expertes ejus,
fidem suam semper praestiterunt.

V. His igitur omnibus victoriam sperantibus pa-
cis nomen afferemus, id est, desperationem victoriae ⁴?
Quid, si ne potest quidem ulla esse pax? quae enim
est conditio paciS, in qua ei, cum quo pacem facias,
nihil concedi potest ¹? Multis rebus a nobis ad pacem
invitatus, Antonius bellum tamen maluit. Missi le-

 

