IN M. ANTONlUM

Philippica Duodecima.

Ι. ETSI minime decere videtur, patres conscripti,
faui, decipi, errare eum, cui vos maximis saepe de re-
bus assentiamini3 consolor me tamen, quoniam vo-
biscum pariter, et una cum sapientissimo consule,
erravi. Nam, cum duo consulares spem honestae pa-
cis nobis attulissent, quod erant familiares M. Anto-
nii, quod domestici3 nosse aliquod ejus vulnus,
quod nobis ignotum esset, videbantur. Apud alterum
uxor, liberi3 alter quotidie literas mittere, accipere,
aperte favere Antonio.

Hi subito hortari ad pacem (quod jamdiu non fe-
cissent) non sine causa videbantur. Accessit consul
hortator: at qui consul? si prudentiam quaerimus,
qui minime falli posset; si virtutem, qui nullam 'pa-
cem probaret, nisi Antonio cedente atque vict03 si
magnitudinem animi, qui praeferret mortem servituti.
Vos autem, patres conscripti, non tam immemores
vestrorum gravissimomm decretorum videbamini,
quam, spe allata deditionis (quam amici pacem ap-
pellarent), de imponendis, non de accipiendis, legi-
bus cogitare. Auxerat autem meam quidem spem,
credo item vestram, quod domum Antonii afflictam
moestitia audiebam, lamentari uxorem. Hic etiam
fautores Antonii, quorum in vultu habitant oculi mei,
tristiores videbam. Quod si non ita est, cur a Pisone
et a Caleno potissimum, cur hoc tempore, cur tam
improviso, cur tam repente, pacis est facta mentio ?
Negat Piso scire se, negat audisse, quidquam: negat
Calenus, rem ullam novam allatam esse. Atque id

