PHILIPPICA V ΙΙ. CAP. 8. 305

legatIS potestatem fecerit3 exercitum citra flumen
Rubiconem eduxerit, nec propius Urbem millia pas-
suum ducenta admoverit3 fuerit in senatus populi-
que Romani potestate. Haec si fecerit, erit integra
potestas nobis deliberandi. Si senatui non paruerit;
non illi senatus, sed ille populo Romano, bellum in-
dixerit.

Sed vos moneo, patres conscripti3 libertas agitur
populi Romani, quae est commendata vobis; vita et
fortunae optimi cujusque, quo cupiditatem infinitam
cum immani crudelitate jampridem intendit Anto-
nius; auctoritas vestra, quam nullam habebitis, nisi
nunc retinueritis. Tetram et pestiferam belluam ne
inclusam et constrictam dimittatis, cavete. Te ipsum,
moneo, Pansa, (quamquam non eges consilio, quo
vales plurimum; tamen etiam summi gubernatores,
in magnis tempestatibus, a vectoribus admoneri so-
lent) hunc tantum tuum apparatum, tamque prae-
clarum, ne ad nihilum recidere patiare. Tempus ha-
bes tale, quale nemo habuit unquam. Hac gravitate
senatus, hoc, studio equestris ordinis, hoc ardore po.
puli Romani, potes in perpetuum rempublicam metu
et periculo liberare. Quibus de rebus refers, P. Ser-
vilio assentior.

21³3

