PRO MARCELLO. CAP. 7. 143

Quos amisimus cives, eos Martis vis perculit, non
ira victoriae; ut dubitare debeat nemo, quin multos,
si fieri posset, C. Caesar ab inferis excitarem quoniam
ex eadem acie conservat, quos potest. Alterius vero
partis, nihil amplius dicam, quam (id, quod cmnes
verebamur) nimis iracundam futuram fuisse victo-
riam. Quidam enim, non modo armatis, sed interdum
etiam otiosis, minabantur : nec, quid quisque sensis-
set, sed ubi fuisset, cogitandum esse dicebant3 ut
mihi quidem videantur Dii immortales, (etiam si
poenas a populo Romano ob aliquod delictum expetive-
runt, qui civile bellum tantum et tam luctuosum ex-
citaverint) vel placati jam, vel satiati aliquando, om-
nem spem salutis ad clementiam fictoris et sapientiam
contulisse.

Quare gaude tuo isto tam excellenti bono 3 et fru-
ere, cum fortuna et gloria, tum etiam natura et mo-
ribus tuis; ez< quo quidem maximus est fructus ju-
cunditasque sapienti. Caetera cum tua recordabere. et-
si persaepe virtuti, tamen plerumque felicitati, tuae
congratulabere. De nobis, quos in republica tecum
simul salvos esse voluisti, quoties cogitabis, toties de
maximis tuisbeneficiis, toties de incredibili liberalitate,
,toties de singulari sapientia tua, cogitabis: quae non
modo summa bona, sed nimirum audebo vel sola di-
cere. Tantus est enim splendor in laude vera, tanta
in magnitudine animi et consilii dignitas, ut haec a
virtute donata, eaetera a fortuna commodata esse vi-
deantur. Noli igitur in conservandis bonis viris defa-
tigari, non cupiditate praesertim aut pravitate aliqua
lapsis, sed opinione officii, stulta fortasse, certe non
improba, et specie quadam reipublicae. Non enim
tua ulla culpa est, si te aliqui timuerunt· contraque,
summa laus, quod plerique minime timendum fuisse
senserunt.

VII. Nunc vero venio ad gravissimam querelam,
et atrocissimam suspicionem tuam; quae non tibi ipsi
magis, quam, cum omnibus civibus, tum maxime no-

