178 PRO DEIOTARO. CAP. 15.

vivendum, contentam virtutem esse. Haec ille repu-
tans, et dies et noctes cogitans, non modo tibi non
succenset (esset enim non solum ingratus, sed etiam
amens), verum omnem tranquillitatem et quietem
senectutis acceptam refert clemenn‘ae tuae.

XIV. Quo quidem animo cum antae fuit, tum
non dubito, quin tuis literis, quarum exemplum
legi, quas ad eum Tarracone huic Blesamio dedisti,
se magis etiam erexerit, ab omnique sollicitudine
abstraxerit. Jubes enim eum bene sperare, et bono
esse animo ; quod scio te non frustra scribere solere :
memini enim, iisdem fere verbis ad me te scribere,
meque tuis literis bene sperare non frustra oese jus-
sum. Laboro equidem regis Deiotari causa, quocum
mihi amicitiam res publica conciliavit, hospitium vo-
luntas utriusque conjunxit, familiaritatem consuetudo
attulit, summam vero necessitudinem magna ejus
officia in me et in exercitum meum effecerunt. Sed,
cum de illo laboro, tum de multis amplissimis viris,
quibus semel ignotum a te esse oportet7 nec benefi-
cium tuum in dubium vocari, nec haerere m animis
hominum sollicitudinem sempiternam, nec accidere,
ut quisquam te timere incipiat eorum qui semel a te
sint liberati timore. Non debe0‚ Cai emar, (quod
fieri solet m tantis periculis) tentare, quonam modo
dicendo misericordiam tuam commovere possim:
nihil opus est· occurrere ipsa solet supplicibus et
calamitosis, nullius oratione evocata. Propone tibi
duos reges, et id animo contemplare quod oculis non
potes. Dabis profecto misericordiae, quod iracundiae
negavisti. Multa sunt tuae clementiae monimenta;
sed maxime eorum incolumitates, quibus salutem
dedisti: quae si in privatis gloriosa sunt, multo ma-
gis commemorabuntur in regibus. Semper regium
nomen in hac civitate sanctum fuit: sociorum vero
regum et amicorum sanctissimum.

XV. Quod nomen, hi reges, ne amitterent, te vic-
tore, timuerunt : retentum vero, et a te confirmatum,

