216 PHILIPPICA II. CAP. 21.

rapinis explevisses (si hoc est explere, quod statim
effundas), advolasti egens ad tribunatum, ut in eo
magistratu, si posses, viri tui similis esses.

XXI. Accipite nunc, quaeso, non ea, quae ipse in
se, atque in domesticum dedecus, impure atque in-
temperanter, sed quae in nos fortunasque nostras, id
est, in universam rempublicam, nnpie ac nefarie, fe-
cerit. Ab hujus enim scelere omnium malorum prin-
cipium natum reperietis. Nam, cum, L. Lentulo, C.
Marcello, consulibus, Calendis Januariis, labantem
et prope cadentem rempublicam fulcire cuperetis,
ipsique C. Caesari, si sana mente esset, consulere vel-
letis ; tum iste venditum atque emancipatum tribu-
natum consiliis vestris opposuit 3 cervicesque suas ei
subjecit securi, qua multi minoribus in peccatis oc·
ciderunt. In te autem, M. Antoni, id decrevit sena-
tus (et quidem incolumis, nondum tot luminibus ex-
stinctis), quod in hostem togatum decerni est solitum
more majorum. Et tu apud patres conscriptos contra
me dicere ausus es, cum ab hoc ordine ego conserva-
tor essem, tu hostiS, reipublicae judicatus ? Comme-
moratio illius tui sceleris intermissa est, non memo-
ria deleta. Dum genus hominum, dum populi Ro-
mani nomen exstabit (quod quidem erit, si per te
licuerit, sempiternum), tua illa pestifera intercessio
nominabitur.

Quid cupide a senatu, quid temere fiebat, cum
tu, unus, adolescens, universum ordinem decernere
de salute reipublicae prohibuisti t> neque id semel,
sed saepius: neque tu tecum de senatus auctoritate
agi passus es. Quid autem agebatur, nisi ne delere
et evertere rempublicam funditus velles, cum te ne-
que principes civitatis rogando, neque majores natu
monendo, neque frequens senatus agendo, de vendita
atque addicta sententia demovere potuit Ρ Tum il-
lud, multis rebus ante tentatis, necessario tibi vulnus
inflictum, quod paucis ante te: quorum incolumis

