PRO MARCELLO. CAP. 5. 141

tibi gratias agere gestiunt, quod brevi tempore fu-
tura sit illa auctoritas in his majorum suorum et suis
senibus. ’

IV. Equidem, cum C. Marcefli, viri optimi, et
commemorabili pietate praediti, lacrymas modo vobis-
cum viderem, omnium Marcellorum meum pectus
memoria [obfudit.] Quibus tu etiam mortuis, Μ.
Marcello conservato, dignitatem suam reddidisti ; no-
bilissimamque familiam, jam ad paucos redactam,
paene ab interitu vindicasti. Hunc tu igitur diem tuis
maximis et innumerabilibus gratulationibus jure an-
tepones. Haec enim res unius est propria CaesariSt
caeterae, duce te gestae, magnae illae quidem, sedtamen
multo magnoque comitatu. Hujus autem rei tu idem
et dux es, „et comes: quae quidem ‚tanta est, ut tro-
paeis munimentisque tuis allatura finem sit aetas (ni-
hil enirn est opere aut manu factum, quod aliquando
non conficiat et consumat vetustas) z at vero haec tua
justitia et lenitas animi florescet quotidie magis, ita
ut, quantum operibus tuis diuturnitas detrahet, tan.-
tum afferat laudibus. Et caeteros quidem omnes vic-
tores bellorum civilium jam ante aequitate et miseri-
cordia. viceras: hodierno vero die te ipsum vicisti.
Vereor, ne hoc, quod dicam, non perinde intelligi
auditu possit, atque ipse cogitans sentio. Ipsam vic-
toriam vicisse videris, cum ea, quae ina erat adepta,
victis remisisti. N am, cum ipsius victoriae conditione
jure omnes victi occidissemus, clemenciae tuae judi-
cio conservati sumus. Recte igitur unus invictus es,
a quo etiam ipsius victoriae conditio visque devicta est.

V. Atque hoc C. Caesaris judicium, patres con-
scripti, quam late pateat, attendite: omnes enim, qui
ad illa arma fato sumus nescio quo reipublice.² mi-
sero funestoque compulsi, etsi aliqua culpa tenemur
erroris humani, a scelere certe liberati sumus. Nam,
‘cum Μ. Marcellum, deprecantibus vobis, reipublicae
conservavit; memet mihi, et iterum reipublicae, nulle

