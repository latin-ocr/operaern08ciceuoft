PRO MILONE. ARGUMENT. 79

reus, rejiceret, ita ut numerus judicum relinquere-
tur, qui sententias ferrent, quinquaginta et unus.

Primo die, datus erat in Milonem testis Cassinius
Scola, quise cum P. Clodio fuisse, cum is occisus
est, dixit; atrocitatemque rei factae, quam maxime
potuit, auxit. Quem cum interrogare M. Marcellus
coepisset, tanto tumultu Clodianae multitudinis cir-
cumstantis exterritus est, ut, vim ultimam timens, in
tribunal a Domitio reciperetur : quam ob causam M.
Marcellus, et ipse Milo, a Domitio praesidium irn-
ploraverunt. Sedebat eo tempore Cn. Pompeius ad
aerarium3 perturbatusque erat eodem illo clamore:
itaque Domitio promisit, se postero die cum praesidio
descensurumg idque feeit: qua re territi Clodiani,
silentio verba testium per biduum audiri passi sunt.
Interrogaverunt eos M. Cicero, M. Marcellus, et
Milo ipse. Multi ex iis, qui Bovillis habitabant, tes-
timonium dixerunt de iis quae ibi facta erant3 cau-
ponem occisum, tabernam expugnatam, corpus Clo-
dii in publicum extractum esse. Virgines quoque
Vestales dixerunt, mulierem ignotam venisse ad se,
quae Milonis mandato votum solveret, quod Clodius
occisus esset. Ultimae testimonium dixerunt Sempro-
nia, Tuditani filia, socrus P. Clodii, et uxor Fulvia;
et fletu suo magnopere eos, qui adstabant, commove-
runt. Dimisso circa horam decimam judicio, T. Mu-
natius pro concione populum adhortatus est, ut pos·
tero die frequens adesset, et elabi Milonem non pate-
retur, judiciumque et dolorem suum ostenderet.

Euntibus ad tabellam ferendam postero die judici-
bus, qui fuit judicii primus, a. d. III Idus Aprilis,
clausae fuerunt tota urbe tabernae: praesidia in foro
et circa omnes fori aditus Pompeius disposuit: ipse
pro aerario, ut pridie, consedit, septus delecta manu
militum. Sortitio deinde judicum, ut primo die, facta
est; post, tantum silentium toto foro fuit, quantum
esse in aliquo foro posset.

Tum, intra horam secundam, accusatores coepe-

