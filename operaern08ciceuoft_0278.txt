64 PHILIPPICA IV. CAP. δί

vit: hic eum ipsum exercitum, quem habebat,
amisit. Ut igitur Catilinam diligenti& 11ιώ, senatus
auctoritate, vestro studio et virtute, fregistis3 sic
Antonii nefarium latrocinium, vestr& cum senatu
concordi& tanta, quanta nunquam fuit, felicitate et
virtute exercituum ducumque vestrorum, brevi tem-
pore oppressum audietis. Equidem, quantum cura,
labore, vigiliis, auctoritate, consilio, eniti atque effi-
cere potero, 1111111 praetermittam, quod ad libertatem
vestram pertinere arbitrabor. Neque enim id pro
vestris amplissimis in me beneficiis sine scelere facere
possum. Hodierno autem die primum, referente viro
fortissimo vobisque amicissimo, hoc Μ. Servilio, col-
legisque ejus, ornatissimis viris, optimis civibus,
longo intervallo, me auctore et principe, ad spem li-
bertatis exarsimus.

