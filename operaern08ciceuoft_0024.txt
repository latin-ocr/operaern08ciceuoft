ιο PRO BALBO. err. 9.

O praeclarum interpretem juris! auctorem anti-
quitatis! correctorem atque emendatorem nostraeci-
vitatis ! qui hanc poenam foederibus adscribat, ut
omnium praemiorum beneficiorumque nostrorum ex-
pertes faciat foederatos. Quid enim potuit dici im-
peritius, quam foederatos populos fieri fundos opor-
tere ? nam id non magis est proprium foederatorum,
quam omnium liberorum. Sed totum hoc, judices, in
e⁸a fuit positum semper ratione atque sententia, ut,
cum jussisset populus Romanus aliquid; si id adsci-
vissent socii populi ac Latini, et, si ea lex, quam nos
haberemus, eadem in populo aliquo, tamquam in
fundo, resedisset3 ut tum lege eadem is populus te-
neretur: non, ut de nostro jure aliquid deminueretur,
sed ut illi populi aut jure eo, quod a nobis esset consti-
tutum, aut aliquo commodo aut beneficio, uterentur.-

Tulit apud majores nostros legem C. Furius de
testamentis3 tulit Q. Voconius de mulierum haere-
ditatibus: innumerabiles aliae leges de civili jure sunt
latae: (quas Latini voluerunt, adsciverunt ι) ipsa de-
nique J ulia, qua lege [ita civitas est sociis et Latinis
data, ut,] qui fundi populi facti non essent, civi-
tatem non haberent. In quo magna contentio Hera-
cliensium et Neapolitanorum fuit, cum magna pars in
iis civitatibus foederis sui libertatem civitati anteferret.
Postremo haec vis est istius et juris et verbi, ut fundi
populi, beneficio nostro, non suo jure, fiant. Cum
aliquid populus Romanus jussit, id si est ejusmodi,
ut quibusdam populis, sive foederatis sive liberis, per-
mittendum esse videatur, ut statuant ipsi, non de
nostris, sed de suis rebus, quo jure uti velint; tum,
utrum fundi facti sint, an non, quaerendum esse vi-
deatur: de nostra vero republica, de nostro imperio,
de nostris bellis, de victoria, de salute, fundos popu-
los fieri noluerunt.

IX. Atqui, si imperatoribus nostris, si senatui,
si populo Romano, non licebit, propositis praemiis

