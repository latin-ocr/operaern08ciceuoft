33 PRO MILONE. CM». 8.

occidisset, non haec solum civitas, sed gentes omnoe
concidissent. Nisi forte, quia perfecta res non est,
non fuit punienda 3 perinde quasi exitus rerum, non
hominum consilia, legibus vindicentur. Minus do-
lendum fuit, re non perfectag sed puniendum certe
nihilo minus. Quoties ego ipse, judices, ex P. Clodii
telis, et ex cruentis ejus manibus, effugi ! ex quibus
si me non vel mea vel reipublicae fortuna servasset,
quis tandem de interitu meo quaestionem tulisset?

VIII. Sed stulti sumus, qui Drusum, qui Afri-
canum, Pompeium, nosmet ipsos, cum P. Clodio
conferre audeamus. Tolerabilia fuerunt ina τ Ρ.
Clodii mortem aequo animo nemo ferre potest. Lu-
get senatus τ moeret equester ordo: tota civitas con-
fecta senio est: squalent municipia : afflictantur co-
loniae: agri denique ipsi tam beneficum, tam salu-
tarem, tam mansuetum, civem desiderant. Non fuit
ea profecto causa, judices, non fuit, cur sibi cense-
ret Pompeius quaestionem ferendam: sed homo sa-
piens, et alta [et divina] quadam mente praeditus,
multa vidit : fuisse sibi illurn inimicum, familiarem
Milonem. In communi omnium laetitia, si etiam
ipse gauderet, timuit, ne videretur infirmior fidoe
reconciliatae gratiae. Multa etiam alia vidit, sed
illud maxime: quamvis atrociter ipse tulisset, vos
tamen fortiter judicaturos. Itaque delegit e florentis-
simis ordinibus ipsa lumina. Neque vero (quod non-
nulli dictitant) secrevit, in judicibus legendis, amieos
meos: neque enim hoc cogitavit vir justissimum
neque, in bonis viris legendis, id assequi potuisset,
etiam si cupisset. Non enim mea gratia familiaritati-
bus continetur, quae late patere non possunt, propter-
ea quod consuetudines victus non possunt esse cum
multis. Sed, si quid possumus, ex eo possumus,
quod respublica nos conjunxit cum bonis: ex quibus
ille cum optimos viros legeret, idque maxime ad
fidem suam pertinere arbitraretur, non potuit legere
non studiosos mei.

