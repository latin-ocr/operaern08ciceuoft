310 PHILIPPICA VIII. CAP. 4.

aquas usque et Puteolos provehuntur. Ergo habet
Antonius, quod suis polliceatur. Quid nos? num-
quid tale habemus? Dii meliora! id enim ipsum
agimuS, ne quis posthac ejusmodi quidquam possit
polliceri. Invitus dico ; sed dicendum est. Hasta Cae-
saris, patres conscripti, multis improbis et spem af-
fert, et audaciam. Viderunt enim, ex mendicis fieri
repente divites: itaque hastam semper videre cupiunt.
ii, qui nostris bonis imminent; quibus omnia polli-
cetur Antorjus.

Quid nos? nostris exercitibus quid pollicemur?
Multo meliora atque majora. Scelerum enim pro-
missio, et iis, qui exspectant, perniciosa est, et iis qui
promittunt. Nos nostris militibus libertatem, jura,
leges, judicia, imperium orbis terrae, dignitatem, pa-
cem, otium, pollicemur. Antonii igitur promissa,
cruenta, tetra, scelerata, Diis hominibusque invisa,
nec diuturna, nec salutaria: nostra, contra, honesta,
integra, gloriosa, plena laetitiae, plena pietatis. -

IV. Hic mihi etiam Q. Fufius, vir fortis ac stre-
nuus, amicus meus, pacis commoda commemorat.
Quasi vero, si laudanda pax esset, ego id aeque com-
mode facere non possem. Semel enim pacem defen-
di? non semper otio studui? quod cum omnibus bo-
nis utile est, tum praecipue mihi. Quem enim cursum
industria mea tenere potuisset, sine forensibus causis,
sine legibus, sine judiciis? quae esse non possunt, ci·
vili pace sublata„ Sed quaeso, Calene, quid? tu ser-
vitutem pacem vocas? majores quidem nostri, non
modo ut liberi essent, sed etiam ut imperarent, arma
capiebant: tu arma abjicienda censes, ut serviamus.
Quae causa justior est belli gerendi, quam servitutis
depulsio ? in qua etiam si non sit molestus dominus,
tamen eet miserrimum, posse, si velit. Immo aliae
causae justae, haec necessaria est; nisi forte ad te hoc
non putas pertinere, quod te socium fore speras do-
minationis Antonii. In quo bis laberis ς primum,

