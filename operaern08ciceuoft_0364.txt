350 PHILIPPICA XI. CAP. 11.

quo salvo, salvi sumus futuri. Tunc vel in coelum
VOS, Si fieri poterit, humeris nostris tollemus: pro-
vincias certe dignissimas vobis deligemus Nunc,
quod agitur, agamus. Agitur autem, liberine viva-
mus, an mortem obeamus3 quae certe servituti ante-
ponenda est.

Quid, si etiam affert tarditatem ista sententia ad
Dolabellam persequendum? Quando enim veniet
consul? an id exspectamus, quo ne vestigium qui-
dem Asiae civitatum atque urbium relinquatur Î¡ At
mittent aliquem de suo numero. Valde mihi probari
potest, qui paulo ante clarissimo viro privato impe-
rium extra ordinem non dedi. At hominem dignum
mittent. Num P. Servilio digniorem? at eum qui-
dem civitas non habet. Quod ergo ipse nemini putat
dandum, ne a senatu quidem, id ego unius judicio
delatum comprobem I> Expedito nobis homine et pa-
rat0, patres conscripti, opus est, et eo qui imperium
legitimum habeat, qui praeterea auctoritatem, no-
men, exercitum, perspectum animum in republica
liberanda.

XI. Quis igitur is est? Aut M. Brutus, aut C.
Cassius, aut uterque. Decernerem plane, sicut multa,
consulem alterum, ambove, ni Brutum colligassemus
in Graecia, et ejus auxilium ad Italiam vergere, quam
ad Asiam, maluissemus: [non ut ex e'a acie respec-
tum haberemus,] sed ut ipsa acies subsidium haberet
etiam transmarinum. Praeterea, patres conscripti, M.
Brutum retinet etiam nunc C. Antonius, qui tenet
Apolloniam, magnam urbem et gravem: tenet,
opinor, Byllidem : tenet Amantiam: instat Epiro:
urget Illyricum: habet aliquot cohortes3 habet equi-
tatum. Hinc, si Brutus erit traductus ad aliud bel-
luma Graeciam certe amiserimus. Est autem etiam
de Brundisio, atque illa ora Italiae, providendum.
Quamquam miror tamdiu morari Antonium: solet
enim accipere i se manicas, nec diutius obsidionis
metum sustinenii Quod si confecerit Brutus, et m-

