316 PfflmPPmA vm. cn. ιο.

“ Togatam remitto ς’ Comatam postul0,'' (otiosus
videlicet esse mavult) “ cum sex legionibus,” in·
quit, “- iisque suppletis ex D. Bruti exercitu,” non
modo ex delectu suo: “ tamdiuque ut obtineat,
quamdiu M. Brutus, C. Cassius, consules, prove
consulibus, provincias obtinebunt. [Hujus comitiis
C. frater (ejus est enim annus) jam repulsam tulit]
“ Ipse autem ut quinquennium,'’ inquit, “obti-
neam.” At istud vetat lex Caesaris: et tu acta Cae-
saris defendis ἓ

X. Haec tu mandata, L. Piso, et tu, L. Philippe,
principes civitatis, non dico, animo ferre, verum au-
ribus accipere, potuistis? Sed (ut suspicor) terror
erat quidam: nec vos ut legati apud illum fuistis,
nec ut consulares3 nec vos vestram nec reipublicae
dignitatem tenere potuistis. Et tamen, nescio quo
pacto, sapientia quadam, (credo) quod ego non pos-
sem, non nimis irati revertistis. Vobis M. Antonius
nihil tribuit, clarissimis viris, legatis populi Romani.
Nos quid non legato Antonii Cotylae concessimus?
Cui portas huj us urbis patere jus non erat, huic hoc
templum patuit: huic aditus in senatum fuit: hic
hesterno die sententias nostras in codicillos, et omnia
verba, referebat: huic se etiam summis honoribus
usi, contra dignitatem suam, venditabant. ’

Ο Dii immortales ! quam magnum est, personam
in republica tueri principis ! quae non animis solum
debet, sed etiam oculis, servire civium. Domum re-
cipere legatum hostium, in cubiculum admittere,
etiam seducere, hominis est, nihil de dignitate, ni-
mium de periculo, cogitantis. Quod autem est peri-
culum? narn, si maximum in discrimen venitur,
aut libertas parata est victori, aut mors proposita
victo 2 quorum alterum optabile est, alterum effugere
nemo potest. Turpis autem fuga· mortis omni est
morte pejor. ·

Nam illud quidem non adducor ut credam, esse
quosdam, qui invideant alicujus constantiae, qui la„

