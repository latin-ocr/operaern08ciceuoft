176 PRO DEIOTARO. CAP. 13.

tuis promissis in fraudem impulsum, esse confessus
est ?

XII. Quae est ista tam impudens, tam crudelis,
tam immoderata inhumanitas? Idcirco in hanc ur-
bem venisti, ut hujus urbis jura et exempla corrum-
peres, domesticaque immanitate nostrae civitatis hu-
manitatem inquinares Ρ

At quam acute collecta crimina! Blesamius, in-
quit, (ejus enim nomine, optimi hominis, nec tibi
ignoti, maledicebat tibi) ad regem scribere solebat, te
in invidia esse3 tyrannum existimari3 statua inter
reges posita animos hominum vehementer offensos ;
plaudi tibi non solere. Non intelligis, Caesar, ex
urbanis malevolorum sermunculis haec ab istis esse
collecta? Blesamius tyrannum Caesarem scriberet ἓ
multorum enim civium capita viderat; multos jussu
Caesaris vexatos, verberatos, necatos3 multas afflictas
et eversas domos ; armatis militibus refertum forum.
Quae semper in civili victoria sensimus, ea, te victore,
non vidimus.

Solus, inquam, es, cai Caesar, cujus in victoria
ceciderit nemo, nisi armatus. Et, quem nos liberi,
in summa populi Romani libertate nati, non modo
non tyrannum, sed etiam clementissimum in victo-
ria, ducimus ; is Blesamio, qui vivit in regno, tyran-
nus videri potest? Nam de statua quis queritur,
una praesertim, cum tam multas videat Ρ Valde
enim invidendum est ejus statuis, cujus tropaeis non
invidemus.· Nam, si locus affert invidiam, nullus
locus est, ad statuam quidem, Rostris clarior. De
plausu autem quid respondeam ,⁹ qui nec desidera-
tus unquam a te est, et nonnunquam, obstupefactis
hominibus, ipsa admiratione compressus aet; et for-
tasse eo praetermissus, quia nihil vulgare te dignum
videri potest.

XIII. Nihil a me arbitror praetermissum, sed ali-
quid ad extremam causae partem reservatum. Id au-

