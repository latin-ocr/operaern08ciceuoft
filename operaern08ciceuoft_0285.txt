PHILIPPICA V. CAP. 5. 271

, Neque solum commentariis commenticiis, chiro-
graphisque venalibus, innumerabilis pecunia congesta
in illam domum est, cum, quae vendebat Antonius,
ea se ex actis Caesaris agere diceret3 sed senatus
etiam consulta, pecunia accepta, falsa referebat: syn-
graphae obsignabantur: senatus-consulta, tamquam
facta, ad aerarium referebantur. Hujus turpitudinis
testes erant etiam exterae nationes. F oedera interea
facta3 regna data3 populi, provinciaeque fiberatae;
earumque rerum falsae tabulae, gemente populo Ro-
mano, toto Capitolio figebantur. Quibus rebus tanta
pecunia una ‘m domo coacervata est, ut, si hoc genus
[in unum] redigatur, non sit pecunia populo Roma-
no defutura.

V. Is etiam legem judiciariam tulit, homo castus
atque integer, judiciorum et juris auctor. In quo nos
fefellit. Antesignanos, et manipulares, et Alaudas,
judicas se constituisse dicebat: at ine legit aleatores,
legit exsules, legit Graecos. O consessum judicum
praeclarum! 0 dignitatem consilii admirandam! Avet
animus apud consilium illud pro reo dicere, Cydam
Cretensem, portentum insulae, hominem audacissi-
mum et perditissimum. Sed fac ita non esse, num
Latine scit? num est ex judicum genere et forma ,⁹
num leges nostras, moresve, novit? num denique
homines? est enim Creta vobis notior, quam Roma
Cydae. Delectus autem et notatio judicum, etiam in
nostris civibus, haberi solet. Gortynium vero judicem
quis novit, aut quis nesse potuit? Nam Lysiadem
Atheniensem plerique novimus: est enim Phaedri,
philosophi nobilis, filius: homo praeterea festivus, ut
ei eum Μ’ Curio, consessore eodem et collusore, fa-
cillime possit convenire. ’

Quaero igitur, si Lysiades, citatus judex, non re-
sponderit, excuseturque Areopagites esse, nec debere
eodem tempore Romae et Athenis res judicare3 acci-
pietne excusationem is qui quaestioni praeerit, Graeculi
judicis, modo palliati, modo togati? an Atheniensi-

