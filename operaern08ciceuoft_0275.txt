PHILIPPICA IV. Cn. 4. 261

ΙΙΙ. Quae exspectas, Μ. Antoni, judicia graviora ἓ
Caesar ferturin coelum, qui contra te exercitum com-
paravit: laudantur exquisitissimis verbis legiones,
quae te reliqueruntg quae a te arcessitae sunt, quae
essent, si te consulem quam hostem maluissent, tuae.
Quarum legionum fortissimum verissimumque judi-
cium confirmat senatus, comprobat universus populus
Romanus, nisi forte vos, Quirites, consulem, non
hostem, judicatis Antonium. Sic arbitrabar, Qui-
rites, vos judicare, ut ostenditis. Quid? municipia,
colonias, praefecturas, num aliter judicare censetis Σ)
Omnes mortales una mente consentiunt, omnia arma
eorum, qui haec salva velint, contra illam pestem esse
capienda. Quid Ρ D. Bruti judicium, Quirites,
(quod ex hodierno ejus edicto perspicere potuistis)
num cui tandem contemnendum videtur? Recte et
vere negatis, Quirites. Est enim quasi Deorum im-
mortalium beneficio et munere datum reipublicae
Brutorum genus et nomen, ad libertatem populi
Romani vel constituendam vel recuperandam. Quid
igitur D. Brutus de Μ. Antonio judicavit? exclusit
provincia: exercitu obstitit: Galliam totam horta-
tur ad bellum, ipsam sua sponte suoque judicio ex-
citatam. Si consul Antonius, Brutus hostis: si con-
servator reipublicae Brutus, hostis Antonius. Num
igitur, utrum horum sit, dubitare possumus Ρ

IV. Atque, ut vos unzi mente unaque voce dubitare
vos negatis ; sic modo decrevit senatus, D. Brutum op.
time de republica mereri, cum senatus auctoritatem,
populique Romani libertatem imperiumque, defende.-
rit. A quo defenderit? nempe ab hoste. Quae est enim
alja laudanda defensio? Deinceps laudatur provincia
Gallia; meritoque ornatur verbis amplissimis a senatu,
quod resistat Antonio z quem si consulem ina provin-
cia putaret, neque eum reciperet, magno scelere se ad÷
stringeret. Omnes enim in consulis jure et imperio de-
bent esse provinciae. Negat hoe D. Brutus imperator,
consul designatus, natus reipublicae citis 3 negat Gallia,

