ORATIO XXXVII.

IN L, CALPUR-NIUM PISONEM.

..φ-

ARGUMENTUM.

CUM, in sententiam a Cicerone in oratione “ de Pro-
vinciis Consularibus'’ dictam, factum esset senatus-
consultum, quo Piso et Gabinius revocabantur, et
ille redisset e M acedonla ausus est, in senatu, gra·
viter de Cicerone conqueri, et nonnulla 1n eum con-
tumeliose dicere. Hac mjuria incensus Cicero, hanc
orationem habuit, qua, quidquid doloris conceperat,
in eum omne effudit. Praecipua dicendi materia ducta
est a comparatione sui cum Pisone. Contendit enim
consulatum cum consulatu, exitum ex Urbe cum ex-
itu, reditum in Urbem cum reditu, et vitam urbanam
atque assiduam cum vita urbana„ Praeterea crimina
provincialia, crudelitatem, avaritiam, intemperantiam,
strictim, sed acerbe, perstringit.

