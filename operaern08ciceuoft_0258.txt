244 PHILIPPICA ΙΙΙ. Cn. 3.

dibili ac divina quadam mente atque virtute, tum,
cum maxime furor arderet Antonii, cum-que ejus
a Brundisio crudelis et pestifer reditus timeretur,
nec postulantibus, nec cogitantibus, ne optantibus
quidem nobis, (quia fieri non posse videbatur) firmis-
simum exercitum ex invicto genere veteranorum mi-
litum compar avit, patrimoniumque suum effudit:

(quamquam non sum usus eo verbo, quo decuit: non
enim effudit, sed in salute reipublicae collocavit.) Cui
quamquam gratia referri tanta non potest, quanta
debetur, · habenda tamen tanta est, quantam maxi-
mam animi nostri capere possunt. Quis em'm est tam
ignarus rerum, tam nihil de re publica cogitans, qui
hoc non intelligat: si M. Antonius a Brundisio cum
iis copiis, quas se habiturum putabat, Romam, ut
minabatur, venire potuisset, nullum genus eum cru-
delitatis praeteriturum fuisse? quippe qui, in hospi-
tis tectis Brundisii, fortissimos viros, cives optimos,
jugulari jussit3 quorum ante pedes ejus morientium
sanguine os uxoris respersum esse constabat. Hac ille
crudelitate imbutus, cum multo bonis omnibus veni-
ret iratior, quam illis fuerat, quos trucidarat3 0111
tandem nostrum, aut cui omnino bono, pepercisset ’ἓ

Qua peste rempublicam, privato consilio, (nee enim
fieri potuit aliter) Caesar liberavit. qui nisi in hae
republica natus esset, rempublicam scelere Antonii
nullam haberemus. Sic enim perspicio, sic judico,
nisi unus adolescens illius furentis impetus crudelis-
simosque conatus cohibuisset, rempublicam funditus
interituram fuisse. Cui quidem, hodierno die, patres
conscripti, (nunc enim primum ita convenimus, ut
illius beneficio possemuS, qnae sentiremus, libere di-
cere) tribuenda est auctoritas, ut rempublicam, non
modo a se susceptam, sed etiam a nobis commenda-
tam, possit defendere.

111. Νο0 vero de legione Martia (quoniam longo
intervallo loqui nobis de republica licet) sileri potest.
Quis enim unus fortior, quis amicior unquam reipu-
blicae fuit, quam legio Martia universa? quae, cum

