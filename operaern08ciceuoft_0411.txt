PHILIPPICA XIV. CAP. 7. 397

rum civitatis putabant. Quod ut cum invidia mea
fieret, et cum vitae etiam periculo, famam istam
fascium dissipaverunt: fasces ipsi ad me delaturi
fuerunt. Quod cum esset quasi mea voluntate fac-
tum, tum in me impetus conduQrum hominum,
quasi in tyrannum, parabatur: ex quo caedes esset
vestrum omnium consecuta. Quae res patescit, pa->
tres conscripti: sed suo tempore totius hujus sceleris
fons aperietur.

Itaque Ρ. Apuleius, tribunus plebis, meorum
omnium consiliorum periculorumque, jam inde a
consulatu meo, testis, conscius, adjutor, dolorem
ferre non potuit ε doloris mei concionem habuit maxi.
mam, populo Romano unum atque idem sentiente.
In qua concione, cum me, pro summa nostra con-
junctione et familiaritate, liberare suspicione fascium
vellet, una voce cuncta concio declaravit, nihil esse
a me unquam de re publica, nisi optime, cogitatum.
Post hanc habitam concionem, duabus tribusve horis,
optatissimi nuntii et literae venerunt: ut idem dies
non modo me iniquissima invidia liberarit, sed etiam
celeberrima populi Romani gratulatione auxerit.

Haec interposui, patres conscripti, non tam ut pro
me dicerem, (male enim mecum ageretur, si parum
vobis essem sine defensione purgatus) quam ut quos-
dam nimis jejuno animo et angusto monerem, (id
quod semper 'ip‘se fecissem) uti excellentium civium
virtutem imitatione dignam, non invidia, putarent.
Magnus est in re publica campus, ut sapienter dicere
Crassus solebat; multis apertus cursus ad laudem.

VII. Utinam quidem illi principes viverent, qui
me, post meum consulatum, cum iis ipse cederem,
principem non inviti videbant! Hoc vero tempore,
in tanta inopia constantium et fortium consularium,
quo me dolore affici creditis, cum alios male sentire,
alios nihil omnino curare, videam, alios parum con-
stanter in suscepta causa permanere, sententiamque
suam non semper utilitate reipublicae, sed cum spe,

(Orat.) von. ιν. 2 Μ

