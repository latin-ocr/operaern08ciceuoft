 

PRO DEIOTARO. CM». 13. ΓΠ

¹tem aliquid est, te ut plane Deiotaro reconciliet
oratio mea. Non enim jam metuo, ne tu illi succen-
seas: illud vereor, ne tibi illum succensere aliquid
suspicere : quod abest longissime, mihi crede, Caesar.
Quid enim retineat per te, meminit, non quid ami-
serit: neque se a te multatum arbitratur 3 sed, cum
existimaret, multis tibi multa esse tribuenda, quo-
minus a se, qui in altera parte fuisset, ea sumeres,
non recusavit. Etenim, si Antiochus Magnus ille,
rex Asiae, cum, postea quam a Scipione devictus,
Tauro tenus regnare jussus esset, omnemque hanc
Asiam, quae est nunc nostra provincia, amisisset,
dicere est solitus, Benigne sibi a populo Romano
esse factum, quod, nimis magna procuratione libe-
ratus, modicis regni terminis uteretu13 potest multo
facilius se Deiotarus consolari. Ille enim furoris
multam sustinuerat, hic erroris. Omnia tu Deiotaro,
Caesar, tribuisti, cum et ipsi et filio nomen regium
concessisti. Hoc nomine retento atque conservato,
nullum beneficium populi Romani, nullum judicium
de se senatus, imminutum putat. Magno animo et
erecto est3 nec unquam succumbet inimicis, ne for-
tunae quidem.

Multa se arbitratur et peperisse antefactis, et ha-
bere in animo atque virtute, quae nullo modo possit
amittere. Quae enim fortuna, aut quis casus, aut quae
tanta possit injuria, onmium imperatorum de Deiotaro
decreta delere-,⁹ Ab omnibus enim his ornatus est,
qui, postquam in castris esse potuit per aetatem, in
Asia, Cappadocia, Ponto, Cilicia, Syria, bella ges-
serunt. Senatus vero judicia de illo tam multa, tam-
que honorifica, quae publicis populi Romani literis
monimentisque consignata sunt, quae unquam vetus-
tas obruet, aut quae tanta delebit oblivio? Quid de
virtute ejus dicam? quid de magnitudine animi,
gravitate, constantia? quae omnes docti atque sa-
pientes summa, quidam etiam sola, bona esse dixe-
runt3 hisque, non modo ad bene, sed etiam adbeate

