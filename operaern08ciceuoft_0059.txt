IN PISONEM. CAP. 17. 45

gatorae, vos diribitores, vos custodes fuisse tabula·
rum: et, quod in honoribus vestrorum propinquo-
rum non facitis, vel aetatis excusatione, vel honoris,
id, in salute mea, nullo rogante, vos vestra sponte
fecistis.

XVI. Confer nunc, Epicure noster, ex hara pro-
ducte, non ex schol-3, confer, si audes, absentiam
tuam cum mea„ Obtinuisti provinciam consularem
finibus iis, quos lex cupiditatis tuae, non quos lex
generi tui, pepigerat. Nam, lege Caesaris justissima
atque optima, populi liberi plane et vere erant liberi:
lege autem ea, quam nemo legem, praeter te et col-
legam tuum, putavit, omnis erat tibi Acha'ia, Thes-
salia, Athenae, cuncta Graecia addicta. Habebas ex-
ercitum tantum, quantum tibi non senatus aut popu·
lus Romanus dederat, sed quantum tua libido con-
scripserat: aerarium exhauseras. Quas res gessisti in
imperio, exercitu, provincia consulari? Quas res ges-
serit, quaero: qui, ut venit, statim . . . . (Nondum
commemoro rapinas, nondum exactas pecunias; non
captas, non imperatas3 non neces sociorum, non caee·
dem hospitum, non perfidiam, non immanitatem,
non scelera, praedico: mox, si videbitur, ut cum fure,
ut cum sacrilego, ut cum sicario, disputabo3 nunc
meam spoliatam fortunam conferam cum florente
fortuna imperatoris.) Quis unquam provinciam cum
exercitu obtinuit, qui nullas ad senatum literas mi-
serit? tantam vero provinciam cum tanto exercitu,
Macedoniam praesertim, quae tantis barbarorum gen-
tibus attingitur, ut semper Macedonicis imperatori-
bus iidem fines provinciae fuerint, qui gladiorum at-
que pilorum: ex qua⁴ aliquot praetorio imperio, con-
sulari quidem nemo rediit, qui incolumis fuerit, qui
non triumpharit. Est hoc novum: multo illud ma-
gis: appellatus est hic vulturius illius provinciae (si
Diis placet) imperator.

XVII. Ne tum quidem, Paule noster, tabulas
Romam eum laurea mittere audebas ἓ Misi, inquit.

