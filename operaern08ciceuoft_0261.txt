PHILIPPICA 111. CAP. 5. 247

- aeficium populus Romanus et habet et exspectat,
quam majores nostri acceperunt a L. Bruto, principe
nujus maxime cmservandi generis et nominis.

V. Cum autem omnis servitus est mis 0 ,ζα tum
vero intolerabile est servire impuro, impudico, effe-
minato, nunquam, ne in metu quidem, sobrio. Hunc
igitur qui Gallia prohibet, privato praesertim consi-
lio, judicat, verissimeque judicat, non esse consulem.
Faciendum est igitur, patres conscripti, nobis, ut D.
Bruti privatum consilium auctoritate public& com-
probemus. Nec vero M. Antonium consulem post
Lupercalia putare debuistis. Quo enim ille die, po-
pulo Romano inspectante, nudus, unctus, ebrius,
concionatus est, et id egit, ut collegae diadema impo-
neret; eo die, non modo consulatu, sed etiam liber-
tate, se abdicavit: esset enim ipsi certe statim servi-
endum, si Caesar ab eo regni insigne accipere voluis-
set. Hunc igitur ego consulem, hunc civ em Romanum,
hunc liberum, hunc (lenique hominem, putem, qui,
foedo illo et flagitioso die, et quid pati, Caesare vivo,
posset, et quid, eo mortuo, consequi ipse cuperet, os-
tendit?

Nec vero de virtute, constantia, et gravitate, pro-
vinciae Gal-liae taceri potest. Est enim ille flos Ita 21iae,
illud firmamentum lmperii populi Romani, illud οι·-
namentum dignitatis. Tantus autem est consensus
municipiorum ”coloniarumque provinciae Galliae, ut
omnes, ad auctoritatem hujus ordinis majestatemque
populi Romani defendendam, conspirasse videantur.
Quamobrem, tribuni plebis, quamquam vos nihil
aliud, nisi de praesidio, ut senatum tuto consules Ca-
lendis Januariis habere possent, retulistis; tamen
mihi videmini magno consilio, atque optima mente,
potestatem nobis de toto, re publica fecisse dicendi.
‘Cum enim tuto senatum haberi sine praesidio non
posse judicavistis; illud tum statuistis etiam, -intra
muros Antonii scelus audaciamque versari.

