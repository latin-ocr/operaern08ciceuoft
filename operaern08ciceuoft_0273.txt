IN M. ANTONIUM

Philippica Quarta.

Ι. Fur: QUENTIA vestra incredibilis, Quirites,
concioque tanta, quantam meminisse non videor, et
alacritatem mihi summam affert reipublicae defen-
dendae, et spem recuperandae libertatis. Quamquam
animus quidem mihi nunquam defuit, tempora de-
fuerunt: quae simul ac primum aliquid lucis osten-
dere visa sunt, princeps vestrae libertatis defendendae
fui. Quod si ante facere conatus essem, nunc facere
non possem. Hodierno enim die, Quirites, (ne medi-
ocrem rem actam arbitremini) fundamenta jacta sunt
reliquarum actionum. Nam est hostis a senatu non-
dum verbo appellatus, sed re jam judicatus, An-
tonius.

Nunc vero multo sum erectior, quod vos quoque,
hostem illum esse, tanto consensu tantoque clamore
approbavistis. Nec enim fieri potest, ut non aut ii sint
impii, qui contra consulem exercitus comparaverunt,
aut ille hostis, contra quem jure arma sumta sunt.
Hanc igitur dubitationem, quamquam nulla erat,
tamen ne qua posset esse, senatus hodierno die sustu-
iit. C. Caesar, qui rempublicam libertatemque ves-
tram suo studio, consilio, patrimonio denique, tutatus
est, et tutatur, maximis senatus laudibus ornatus est.

Laudo, laudo vos, Quirites.. cum gratissimis animis
prosequimini nomen clarissimi adolescentis, vel pueri
potius. sunt enim facta ejus, immortalitatis, non
aetatis. Multa memini, multa audivi, multa legi:
nihil ex omni saeculorum memoria tale cognovi. Qui
(cum servitute premeremur, in dies malum cresceret,
praesidii nihil haberemus, capitalem et pestiferum a
Brundisio M. Antonii reditum timeremus) hoc in·

 

