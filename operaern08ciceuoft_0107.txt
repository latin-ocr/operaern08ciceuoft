PRO MILONE. CAP. 13. 93

nobis omnibus, atque inusturus? Exhibe, quaeso,
Sexte Clodi, exhibe librarium illud legum vestrarum,
quod te aiunt eripuisse e domo, et ex mediis armis
turbaque nocturna, tamquam Palladium, sustulisse,
ut praeclarum videlicet munus, atque instrumentum
tribunatus, ad aliquem, si nactus esses, qui tuo arbi-
trio tribunatum gereret, deferre posses. Et adspexit
me illis quidem oculis, quibus tum solebat, cum om-
nia· omnibus minabatur. Movet me quippe lumen
cunae.

XIII. Quid? tu me iratum, Sexte, putas tibi,
cujus tu inimicissimum multo crudelius etiam puni-
tus es, quam erat humanitatis meae postulare? Tu
P. Clodii cruentum cadaver ejecisti domo, tu in pu-
blicum abjecisti ε tu spoliatum imaginibuS, exsequiis,
pompa, laudatione, infelicissimis lignis semiustula-
tum, nocturnis canibus dilaniandum reliquisti. Quam
rem etsi nefarie fecisti, tamen, quoniam in meo in-
imico crudelitatem expromsisti tuam, laudare non
possum, irasci certe non debeo.

P. Clodii praeturam non sine maximo rerum nova-
rum metu proponi, et solutam fore videbatis, nisi
esset is consul, qui eam auderet· possetque constrin-
gere. Eum Milonem esse, cum sentiret universus
populus Romanus 3 quis dubitaret, suffragio suo, se
metu, periculo rempublicam, liberare? At [non,] P.
Clodio remoto, usitatis jam rebus enitendum est Mi-
loni, ut tueatur dignitatem suam. Singularis illa,
huic uni concessa gloria, quae quotidie augebatur
frangendis furoribus Clodianis, jam morte Clodii ce-
cidit. Vos adepti estis, ne quem civem metueretis:
hic exercitationem virtutis, suffragationem consula-
tus, fontem perennem gloriae suae, perdidit. Itaque
Milonis consulatus, qui, vivo Clodio, labefactari non
poterat, mortuo denique tentari coeptus est. Non
modo igitur nihil prodest, sed obest etiam, P. Clodii
mors Miloni.

At valuit odium3 fecit iratus, fecit inimicus3

