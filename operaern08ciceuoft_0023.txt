PRO fflknBO. CAP. 8. 9

perpoliendi quemdam operis extremum laborem;
peto a vobis, ut me, officii potius quam dicendi studio,
hanc suscepisse operam ac munus, putetis.

Ac prius, quam aggrediar ad jus causamque Cor-
nelii, quiddam de communi conditione omnium nos-
trum, deprecandae malevolentiae causa, breviter com-
memorandum videtur. Si, quo quisque loco nostrum
est, judices, natus, aut, si, in qua fortuna est nascendi
initio constitutus, hunc vitae statum usque ad senec-
tutem obtinere debet3 et, si omnes, quos aut fortuna
extulit, aut ipsorum illustravit labor et industria,
poena sunt afficiendi ς non gravior L. Cornelio, quam
multis viris bonis atque fortibus, constitui lex vitae et
conditio videtur. Sin autem multorum virtus, inge-
nium, humanitas, ex infimo genere et fortunae gradu,
non modo amicitias et rei familiaris copias consecuta
est, sed summam laudem, honores, gloriam, dignita-
tem3 non intelligo, eur potius invidia violatura virtu-
tem L. Cornelii, quam aequitas vestra pudorem ejus
adjutura, videatur. Itaque, quod maxime petendum
est, a vobis idcirco non peto, judices, ne de vestra sa-
pientia, atque de vestra humanitate, dubitare videar.
Est autem petendum, ne oderitis ingenium, ne inimici
sitis industriae, ne humanitatem opprimendam, ne vir-
tutem puniendam, putetis. Illud peto, ut, si causam
ipsam per se firmam esse et stabilem videritis, homi-
nis ipsius ornamenta adjumento causae potius, quam
impedimento, esse malitis.

VIII. Nascitur, judiees, causa Cornelii ex e'a lege,
quam L. Gellius, Cn. Cornelius, ex senatfis sententia
tulerunt: qua lege, videmus, satis esse sanetum, uti
cives Romani sint ii, quos Cn. Pompeius de consilii
sententia singillatim civitate donarit. Donatum esse
L. Cornelium praesens Pompeius dicit3 indicant Pu-
blicae tabulae: accusator fatetur ; sed negat, ex foe- ν
derato populo quemquam potuisse, nisi is populus
fundus factus esset, in hanc civitatem venire.

