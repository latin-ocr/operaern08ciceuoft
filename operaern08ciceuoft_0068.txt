54 IN PISONEM. CAP. 25.

telle, C. Curio, P. Africane, cur non hunc audistis
tam doctum hominem, tam eruditum, prius quam in
istum errorem induceremini? C. ipsi Pomtino, ne-
cessario meo, jam non est integrum: religionibus
enim susceptis impeditur. Ο stultos Camillos, Cu-
rios, Fabricios, Calatinos, Scipiones, Marcellos, Max-
imos. ⁹ o amentem Paulum! rusticum Marium!
nullius consilii pat1 es horum amborum consulum, qui
triumpharunt!

XXV. Sed, quoniam praeterita mutare non possu-
mus, quid cessat hic homullus, ex argilla et luto fic-
tus Epicureus, dare haec praeclara praecepta sapientiae
clarissimo et summo imperatori, genero suo Ρ Fertur
ille vir, mihi crede, gloria: flagrat, ardet cupiditate
justi et magni triumphi. Non didicit eadem ista, quae
tu: mitte ad eum libellum. Sed jam, si ipse coram
congredi poteris, meditare, quibus verbis incensam
illus cupiditatem comprimas atque restinguas. Vale-
bis apud hominem volitantem gloriae cupiditate, vir
moderatus et constans3 apud indoctum, eruditus;
apud generum, socer. Dices enim, (ut es homo face-
tus, ad persuadendum concinnus, perfectus, politus e
schola) “ Quid est, Caesar, quod te supplicationes to-
ties decretae, tot dierum, tantopere delectent 9 111 qui-
bus homines errore ducuntur3 quas Dii negligunt· ‚
qui, ut noster ille divinus dixit Epicurus, neque pro-
pitii cuiquam esse solent, neque irati. '' Non facies
fidem scilicet, eum haec disputabis. tibi enim et asse
et fuisse Deos videbit lratos.

Vertes te ad alteram scholam: disseres de trium-
pho; “ Quid tandem habet iste currus? quid vincti
ante currum duces? quid simulacra oppidorum?
quid aurum. ⁹ quid argentum? quid legati' 111 equis,
et tribuni? quid clamor militum? quid tota illa
pompa? inania sunt ista, mihi crede, delectamenta
paene puerorum, captare plausus, vehi per Urbem,
conspici velle3 quibus ex rebus nihil est, quod soli-

