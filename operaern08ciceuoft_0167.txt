PRO LIGARIO. CAP. 3. 153

Μ. Cicero apud te defendit, alium in ea voluntate
non fuisse, 111 qua seipsum confitetur 111155ος nee tuas
tacitas cogitationes extimescit3 nec, quid tibi, de aiio
audienti, ode se ipso occurrat, reformidat.

III. Vide, quam non reformidem: vide, quanta
lux liberalitatis et sapientiae tuae mihi apud te di-
centi oboriatur. Quantum potero, voce contendam,
ut populus hoc Romanus exaudiat. Suscepto bello,
Caesar, gesto etiam ex magna parte, nulla vi coactus,
judicio ac voluntate ad ea arma profectus sum, quae
erant sumta contra te. Apud quem igitur hoc dieo ’ἓ
nempe apud eum, qui, cum hoc sciret, tamen me,
antequam vidit, reipublicae reddidit, · qui ad me ex
AEgypto literas misit, ut essem idem, qui fuissem3
qui, cum ipse imperator in toto imperio populi Ro-
mani unus esset, esse me alterum passus est; a quo,
‚hoc ipso C, Pansa mihi nuntium perferente, eonces-
,sos fasces laureatos tenui, quoad tenendos putavi:
qui mihi tum denique se salutem putavit dare, si
eam nullis spoliatam ornamentis dedisset.

Vide, quaeso, Tubero, ut, qui de meo facto non
dubitem dicere, de Ligarii non audeam confiteri. At-
que haec propterea de me dixi, ut mihi Tubero, cum
de se eadem dicerem, ignosceret : cujus ego industriae
gloriaeque faveo, vel propter propinquam cognatio-
nem, vel quod ejus ingenio studiisque delector, vel
quod laudem adolescentis propinqui existimo etiam
ad meum aliquem fructum‘redundare. Sed hoc quaero,
quis putet esse crimen, fuisse in Africa Ligarium?
Nempe is, qui et ips e in eadem Africa esse voluit, et
prohibitum se 3 Ligario queritur, et certe contra ip-
sum Caesarem est congressus armatus. Quid enim,
Tubero, destrictus ille tuus in acie Pharsaiica gladius
agebat? cujus latus ille mucro petebat? qui sensus
erat armorum tuorum? quae tua mens? oculi? ma-
nus? ardor animi? quid cupiebas? quid optabas?
Nimis urgeo. commoveri videtur adolescens. adme
revertar: ”iisdem m armis fui.

