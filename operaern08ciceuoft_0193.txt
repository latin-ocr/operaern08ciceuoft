PRO DEIOTARO. CAP. 15. 179

posteris etiam suis tradituros esse confido. Corpora
vero sua, pro salute regum suorum, hi legati tibi regii
tradunt, Hieras, et Blesamius, et Antigonus, tibi
nobisque omnibus jam diu noti, eademque fide et
virtute praeditus Dorylaus, qui nuper cum Hiera
legatus est ad te missus, tum regum amicissimi, tum
tibi etiam, ut spero, probati. Exquire de Blesamio,
numquid ad regem contra dignitatem tuam scripserit.
Hieras quidem causam omnem suscipit, et crimini-
bus illis pro rege se supponit reum: memoriam
tuam implorat, qu'a vales plurimum: negat unquam
se a te in Deiotari tetrarchia pedem discessisse: in
primis finibus tibi se praesto fuisse dicit, usque ad
ultimos prosecutum: cum e balneo exisses, tecum
se fuisse, cum iHa munera inspexisses coenatus, cum
in cubiculo recubuisse33 eamdemque assiduitatem
tibi se praebuisse postridie. Quamobrem, si quid
eorum, quae objecta sunt, cogitatum sit, non recusat,
quin id facinus suum judices. Quocirca, Cai Caesar,
velim existimes, hodierno die sententiam tuam, aut
cum summo dedecore miserrimam pestem importa-
turam esse regibus, aut incolumem famam cum sa-
lute; quorum alterum optare, illorum crudelitatis
est; alterum conservare, clementiae tuae.

